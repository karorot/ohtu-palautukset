# Retrospektiivitekniikoita

Kuten tehtävämateriaalissakin todettiin, retrospektiivilla viitataan jonkin projektin tai prosessin pääteeksi pidettävään tilaisuuteen, jossa tiimi keskustelee projektin onnistumisista, kehityskohteista ja prosessin parantamisesta jatkossa näiden perusteella. Scrumissa retrospektiivi pidetään jokaisen sprintin jälkeen ja kehitysideoita hyödynnetään seuraavassa sprintissä.

Alta löytyy lyhyt katsaus kahteen retrospektiivitekniikkaan.

## Start, Stop, Continue, More of, Less of Wheel

Tällä tekniikalla voidaan kerätä tiimin ajatuksia ja palautetta toiminnasta ja löytää hyviä käytänteitä ja parannusehdotuksia.

Retron fasilitaattori käyttää digitaaliselle alustalle tai vaikka fläppitaululle piirettyä ympyrää, johon on merkitty sektorit seuraaville kategorioille:

1. Start, eli asiat, joita emme ole vielä tähän mennessä tehneet prosessissa mutta joiden aloittaminen voisi olla hyvä juttu
2. Stop, eli asiat, joita teemme mutta jotka eivät ole hyödyksi tai jarruttavat tiimiä ja jotka voisimme lopettaa
3. Continue, eli asiat joiden tekemistä on syytä jatkaa samaan malliin
4. More of, eli asiat joita olisi syytä tehdä enemmän
5. Less of, eli asiat, joita teemme liikaa, vähempikin riittäisi

Tilaisuuden aikana fasilitaattori kerää tiimiltä kaikenlaiset kommentit ja sijoittaa ne oikeaan sektoriin keskustelun perusteella. Isoissa tiimeissä osallistujat voidaan jakaa pienempiin ryhmiin, jotka keskittyvät johonkin projektin osa-alueeseen.

Lähde: [Wikipedia](https://retrospectivewiki.org/index.php?title=Start,_Stop,_Continue,_More_of,_Less_of_Wheel)

## Glad, Sad, Mad

Kukin tiimiläinen listaa erilaisia huomioita prosessista fyysisille tai digitaalisille "lapuille", ja ne lajitellaan kolmen eri otsikon alle sen perusteella, millaisia tunteita ne lapun kirjoittajassa herättivät:

1. Glad, eli positiiviset, ilahduttavat huomiot ja kommentit
2. Sad, eli negatiiviset huomiot
3. Mad, eli kaikenlaiset ärsyttävät ja yleisemmätkin "valituksen kohteet"

Sad ja Mad eroavat siinä, että Mad-kategorian alle listataan myös ulkoisia, tiimistä riippumattomia seikkoja, jotka aiheuttivat negatiivisia tunteita tai vaikeuttivat työskentelyä.

Lopussa äänestetään ja keskustellaan jälleen siitä, mitkä huomiot ovat sellaisia, joita olisi syytä erityisesti työstää seuraavassa sprintissä tai projektissa.

Lähde: [Wikipedia](https://retrospectivewiki.org/index.php?title=Glad,_Sad,_Mad)
